## 1. Genel Bakış

Java programlama dili, esasen Sun Microsystems tarafından 1995 yılında geliştirilmeye başlandı. Java'nın "**Bir kere yaz, her yerde çalıştır**" şeklinde bir mottosu vardır.

Java,

1. **Nesne Yönelimlidir:** Java'da her şey bir nesnedir.

2. **Platform Bağımsızdır:** C ve C++ dahil birçok dilin aksine Java, makine kodu yerine byte kod adı verilen koda derlenir. Byte kod, JVM (Java Virtual Machine) adındaki yorumlayıcılarda yorumlanır.

3. **Basittir:** Java, kolay öğrenilecek bir şekilde tasarlanmıştır. Eğer Java'nın ve nesne yönelimli programlamanın temel konseptini anlarsanız, Java'da ustalaşmanız kolay olacaktır.

4. **Güvenlidir:** Java'nın güvenlik özelliği, virüssüz sistemler geliştirmenize olanak sağlar. Kimlik doğrulama yöntemleri açık-anahtarlı şifrelemeye dayanır.

5. **Mimari Bağımsızdır:** Java derleyicisi, mimari bağımsız bir nesne dosyası üretir. Bu nesne dosyası da birçok işlemcide yürütülebilir.

6. **Taşınabilir:** Mimari bağımsız olmasından dolayı Java, taşınabilir bir yapıdadır.